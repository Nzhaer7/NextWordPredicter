Hayatımda nasıl daha üretken olurum? Bu ve benzeri bir soruyu 
kendinize hiç sordunuz mu? Bu düşünce modeli aslında sizi,olduğunuz 
yerden daha iyi bir konuma getirmek için vardır. Aynı zamanda 
üretkenliğinizi arttırmak demek kişisel gelişiminizi
de arttırmanız demektir. Gerek günlük rutinlerimizde çevremizden 
sıyrılmak gerekse iş hayatımızda başarı ve başarılı birkariyer için 
elzem bir konudur. Üretken Olmak İçin Yapılacaklar:
Üretken olmak; insanların sıradan kalmasında ve başarılı olmasında en 
etkili düşünce yöntemidir. Üretken olmayı öğrenmek
demek, problemleri çözmek için gerekli becerileri edinmek demektir. 
Peki bu becerileri nasıl edinebiliriz? Gelin biraz bunun hakkında konuşalım.

Beyin Fırtınası Yapın Beyin fırtınası yapmak, yapacağınız iş üzerinde
oturup düşünmektir. İnsanların gelişmemesinin, üretkenliklerini düşüren
nedenler hakkında ünlü bir yaşam koçu şunları dile getirmiştir; İnsanlar
ya çok düşünüp hiç hareket etmemelerinden ya da hiç düşünmeden hareket 
ettiklerinden dolayı gelişemezler. Etkili bir beyin fırtınası yapmak için 
şunlara dikkat edin; Sessiz bir ortam ayarlayın. Süre tutun. 
Eksilerinizi, artılarınızı bir kağıda yazın.Eksilerinizden, neleri 
değiştirebileceğinizi not alın. Artılarınızdan, neleri daha iyi 
yapabileceğinizi yazın. Eleştirel Düşünün Eleştirel düşünme, kendinizi
disiplinli bir şekilde yönetebilmeyi içerir. Eğer kendinize dürüst 
olmazsanız, çevrenize karşı hiçbir zaman dürüst olamazsınız. Burada 
kendinizi yargılayacaksınız fakat asmayacaksınız. Eksik veya güzel 
yaptıklarınızı, kendinize zarar veren ya da sizi ileriye götüren 
alışkanlıklarınızı değerlendireceksiniz. Kimse sizi, kendinizden 
daha iyi tanıyamaz. 


Sürekli Evet Demeyi Bırakın Üretken insanların, sıradan insanlara göre 
çok daha az Evet dediklerini biliyor muydunuz? Ünlü yazar ve eğitmen 
Brian Tracy, Ye O Kurbağayı adlı kitabında bir ilkeden bahseder; 
Pareto İlkesi. Bu ilkeye göre, verdiğimiz kararların %20 si hayatımıza %80
etki edecek. Kararlarımızın geri kalan %80 inin etkisi ise yalnızca 
%20 olacak. Yani sizin üretken olmak için vereceğiniz 10 karardan 
yalnızca ikisi sizi geliştirecek, hayatınızı değiştirecek. Bu nedenle 
sürekli evet demek yerine, arada hayır diyerek analiz etmekte fayda var.

Tekrar Eden Şeyleri Yapmayı Bırakın Rahat bölgesi kavramını daha önce duymuş 
muydunuz? Yani sizin yapmasını sevdiğiniz ya da sevmediğiniz ancak rutine
bağladığınız işleri ifade eder. Bir şarapçı için aynı yerde dilenmeyi, aynı 
yerden içki almayı ve aynı yerde içmeyi ifade eder. Deyim yerindeyse burası 
sizin, bitki bitmeyen kurak topraklarınızdır. Yeni bir işe başladığınız zamanki 
rahatsızlık hissinizi düşünün. Spora ilk başladığınız günü, yeni bir beceri 
geliştirmek için ilk başladığınız zamanı Ne kadar da zor geliyordu dieğil mi? 
Ancak sonraki zaman diliminde ne oldu? Daha da kolaylaştı. Üretkenliğinizi 
arttırmak için sizi rahat bölgenizden çıkartacak bir plan yapın. 
Sizi geliştirecek olan şeyler, yeni şeylerdir. Sürekli aynı şeyleri yapmak, 
size aynı sonuçları verecektir.

Kendinize Vermiş Olduğunuz Tavsiyeleri Uygulayın Dünyada milyonlarca insan 
birileri gelsin de beni, istediğim türden bir insan olmam için motive etsin 
düşüncesiyle hayatlarını tüketmektedir. İşin acı tarafı şu ki, bu insanlar 
otobüs geçmeyen bir durakta otobüs bekleyen yolcular gibidir. Hiç kimse 
onları kurtarmaya gelmeyecek.Herkes konuşur, çok az insan yapar. Ünlü bir 
profesör Kıymetler ve değerler sahasında, bilmek yapabilmek değil, yapabilmek
bilmektir. diyerek aslında uygulamanın üretkenlik üzerindeki etkisini açıkça 
vurgulamıştır. Sağlıklı olmak hakkında herkes konuşur, çok az insan sağlığı 
için bir şeyler yapar.Spor yapmanın önemini çok insan bilir ancak çok az insan 
spor yapar. Günde 30 sayfa kitap okumak, yılda 10 bin sayfadan fazla okumak 
demektir. Bu da yılda ortalama 40 kitap eder. Bir konu hakkında doktora 
derecesinde bilgi edinebilirsiniz. Ancak insanlar kitap okumuyor.

Televizyonun zararları hakkında herkes konuşur, ancak TÜİK verilerine göre ülkemiz 
günlük televizyon izleme süresinde dünyada ikinci sıradadır. Bu örnekleri daha da 
arttırmak çok kolay. Herkes bir şeyler biliyor, ancak çok az insan hayatını 
değiştirmek için harekete geçiyor. Bu yüzden üretkenliğinizi arttırmak için 
kendinize yapacağınız en büyük yardım, hemen uygulamaya geçmek olacaktır.
Üretken Olmak Ne Sağlar? Üretken olmak; insanların sıradan kalmasında ve 
başarılı olmasında en etkili düşünce yöntemidir. Üretken olmayı öğrenmek
demek, problemleri çözmek için gerekli becerileri edinmek demektir.
Nasıl Üretken Olunur? Üretken olmak için bazı adımlar gerekir: 
Beyin fırtınası yapın. Eleştirel düşünün. Tekrar eden şeyleri yapmayı 
bırakın.Kendinize vermiş olduğunuz tavsiyeleri uygulayın. Eleştirel Düşünme 
Üretkenlik Konusunda Ne Sağlar? Eleştirel düşünme, kendinizi disiplinli 
bir şekilde yönetebilmeyi içerir. Kendinizi yargılayacaksınız fakat asmayacaksınız.
Eksik veya güzel yaptıklarınızı, kendinize zarar veren ya da sizi ileriye 
götüren alışkanlıklarınızı değerlendireceksiniz. 


Python dünyada en çok kullanılan programlama dilleri arasında yer alır. Bu dilin 
yaratıcısı Hollandalı Guido Van Rossum olarak bilinmektedir. İlk sürümü 1991 
yılında piyasaya sürülen bu programlama dili, kolaylığı, sahip olduğu geniş
kütüphanesi ve dinamik yapısı ile popülerliğini korumuştur. Hatta günümüzde 
kitlelerin en çok kullandığı diller arasında yer edinmeyi başarmıştır. Bu 
yüzden teknolojinin birçok alanında kullanılmaktadır. Python nesne tabanlı 
programlamayı desteklemektedir. Yorumlamalı, modüler ve etkileşimi yüksek 
bir dil olarak tanınır. Sahip olduğu özellikler sayesinde hala popülerliğini 
kaybetmemiştir. Özellikle donanım veyazılım alanında yaşanan müthiş gelişimler 
bu programlama dilinin çok fazla tercih edilmesini sağlamıştır. 

Yazılım alanındaki gelişmelerin yanında bilimsel ve mühendislik alanlarında da 
sıkça kullanımı tercih edilmektedir. Özgür ve açık kaynak kod özelliğine sahip 
olması da kullanıcıları bu programlama dilini kullanmaya teşvik etmektedir.
Kullanıcılar açık kaynak kod olarak ücretsiz bir şekilde bu dili rahatlıkla 
indirebilmektedir. Basit ve yorumlanabilen bir dil olması bu programlama dilini 
kullanmayı teşvik eden diğer faktörlerdir. Yapacağınız hesaplamaları adım adım 
takip etmenize izin vermesi de oldukça büyük avantaj sağlamaktadır.Yeni bir program 
yazan kişi ya da şirketler özellikle bu dili kullanmaya özen gösterirler. Çünkü yeni
bir program yazarken hızlıca deneme yapma olanağı sunmaktadır. Anlata anlata 
bitiremediğimiz Python programlama dili, avantajlara sahip olduğu kadar bazı 
dezavantajları da barındırmaktadır. Bunları ayrı bir başlık açıp inceleyeceğiz. 
Ancak sunduğu birçok avantaj ile büyük firmalar tarafından kullanılmaktadır. 
Bu da akıllara Python kimler tarafından kullanılır sorunu getirmektedir. 

Bunun yanında web geliştirme, veri bilimi, bilim ve teknoloji alanında çalışma 
gösteren kişi ya da şirketler tarafından kullanılmaktadır. Python Kullanım Alanları 
Nelerdir?Python kullanılması basit ve açık kaynak kod ile yazılan bir programlama 
dili olarak karşımıza çıkmaktadır. Python mühendislik ve teknoloji alanlarında 
oldukça sık kullanılmaktadır. Yapılan hesaplamaların adım adım gösterilmesi bu
programlama dili kullanımı ile doğru orantılıdır. Sunduğu birçok avantaj ve 
kolaylık bizlere Python dilinin kullanımı hakkında bilgi vermektedir. Kolay ve 
kullanışlı bir programlama dili olduğu için yaşamın birçok alanında kullanılabilir. 
Peki, buradan hareketle Python kullanım alanları nelerdir sorusunu sormamız gerekmektedir. 
Yazılımdan web geliştirmeye, veri biliminden bilişim dünyasının birçok alanına kadar 
geniş bir yelpazede kullanılmaktadır. Python kullanım alanları hakkında bilgi sahibi
olarak ne kadar geniş bir çerçevede kullanıldığını hep beraber öğrenelim.

Web Geliştirme: Python kullanım alanları listesinin başında web geliştirme gelir. 
Pyton dilinin en popüler kullanım alanını oluşturur. Web uygulamalarını yaratırken 
kullanılabilecek en iyi programlama dili olarak gösterilmektedir. Pyramid, Flask ve
Django vb. birçok web framework içerir. Bu frameworkler en iyi web frameworkleri olarak 
bilinir. Belirtilen frameworkler veri tabanı erişimi, içerik yönetimi, HTTP, SMTP, 
FTP, POP vb. ağ protokollerinin yönetiminden sorumludur. Yönetimle ilgili gerekli 
görevleri sağlayabilmek için ilgili özelliklerin sağlanmasını sağlar. Python 
kullanan en popüler web uygulamaları arasında Google, YouTube, Instagram, Spotify vb. 
yer alır.

Veri Analizi: Python kullanım alanları arasında oldukça popüler olan veri analiziyer 
alır. Veri bilimcilerin verilerini görselleştirmesini sağlamaktadır. Bu programlama 
dili görselleştirme yapabilmek için güçlü kütüphaneleri bünyesinde barındırır. 
Görselleştirme özelliğinin yanında veri analizi ve manipülasyonu için en güçlü uygulama 
olan Panda uygulamasını da bünyesinde barındırır. Veri bilimcilerin veri analizi 
yaptığı sırada kesin sonuçlar elde etmelerini sağlamaktadır.

Robotik Uygulamalar: Python kullanım alanları arasında robotik kodlama 
alanı da bulunur. Robotik uygulamaların geliştirilmesinde en çok bu 
programlama dili kullanılmaktadır. Çünkü robotik işletim sistemleri 
ile bu dil oldukça uyumludur. Robotik uygulamaların geliştirilmesi 
için gerekli olan birçok hesaplama kütüphanesini bünyesinde barındırır.Sadece 
bu alanda uzman olan kişilerin robotik uygulamalar geliştirmesini değil uzman 
olmayan kişilerin de öğrenip anlayabileceği ve robotik uygulamaları oluşturabilmesini 
sağlamaktadır. Uzman olmayan kişilerin geniş bir bilgi birikimine sahip olması şarttır.

Oyun Geliştirme: Python kullanım alanları arasında oyun geliştirme alanı da yer alır. 
Özellikle bu dil ile macera ve bulmaca oyunları yaratılmaktadır. Herkes tarafından 
bilinen bir klasik haline gelen üç taş oyunu, adam asmaca, masa tenisi vb.
oyunları bu dil ile yazabilirsiniz. Python, Pygame adında en popüler oyun geliştirme 
kütüphanesine sahiptir. Bu kütüphane ses oynatmayı, grafik çizmeyi ve daha birçok 
işlevi yerine getirmeyi sağlamaktadır. Bu kütüphane ücretsiz ve oyun yaratma 
amaçlı olan açık bir kütüphanedir.

Örümcek Türü Yazılımlar: Python kullanım alanları arasında örümcek türü 
yazılımlar yer almaktadır. Web taraması yapmak ve veri toplamak için gayet 
uygun bir dildir. Burada karşımıza Scrapy çıkmaktadır. Scrapy, her şeyi 
içinde barındıran veri ayıklama ve web tarama kütüphanesidir. Örümcek türü 
yazılımlar yazmak isteyen kişiler için bu kütüphane eşsiz bir fırsat sunmaktadır. 
Tabi ki bir kütüphaneye bağlı kalmadan da yazılabilir ancak bu kütüphane 
tam da örümcek türü yazılımlar için uygun görülmektedir.

Python un Avantajları Nelerdir? Python un avantajları arasında ilk sırayı basit 
kod dizilimine sahip olması yer alır. Sahip olduğu özellik sayesinde kod daha iyi 
görünür ve okunur. Diğer programlama dilleri ile kıyaslandığında çok az miktarda 
kod yazılarak kod yapılabilme avantajını sunmaktadır. Basit ve öğrenilmesi kolay 
sözdizimi ile okunabilirliği arttırır. Python’ un avantajları arasında öğrenme 
kolaylığı sağlaması yer alır. Bu dil sade bir dil yapısına sahip olduğu için hızlıca
öğrenilebilir ve yapılmak istenen şey kolayca gerçekleştirilebilir.
Python un avantajları arasında derin kütüphanelere sahip olması da yer alır. 
Yazının diğer başlıklarında da belirttiğim gibi bu programlama dili sahip olduğu 
derin kütüphaneler sayesinde kullanıcılarına büyük avantaj ve kolaylıklar sağlamaktadır.
Eğitimden sağlığa, turizmden yapay zekaya kadar birçok farklı alan için geliştirilmiş 
kütüphanesi bulunmaktadır. Bu kütüphaneler birçok işlemi kolay bir şekilde yapmayı sağlayan 
derin modüllerdir.

Python un avantajları arasında açık kaynaklı ve ücretsiz bir dil olması yer alır. 
Ayrıca kolayca taşınabilmesi, deneme yapılma işleminin diğer dillere göre kolay olması,
sonuçları ve hesaplamaları adım adım göstererek kolay bir test aşaması sunması en büyük
avantajlarındandır. Python un avantajları arasında yorumlanan bir dil olması yer alır.
Bu dil kodu direkt olarak çalıştırabilen bir programlama dili olarak bilinir. Bu sebeple 
yazılan kodda herhangi bir hata olması durumunda çalışmayı durdurur ve hatayı kullanıcısına
gösterir. Bu özelliği sayesinde kullanıcılarına kodda hata ayıklamayı daha kolay getirerek
onlara büyük bir avantaj sunmaktadır. Python un avantajları arasında yüksek hız ve 
verimliliğe sahip olması yer alır. Kodların kısa ve mantıklı ifadelerden oluşması 
kullanıcılarının aklında daha çabuk yer edinmesini sağlar. Bu durum kodun anlaşılıp 
geliştirilmesini kolaylaştırmaktadır. Aynı zamanda daha az vakit harcanmasını sağlayan 
büyük bir avantaj olarak görülmektedir.


Bilim insanları güneş sistemi dışında insan yaşamına uygun gezegenler keşfetti
Cambridge Üniversitesinden araştırmacılar Hycean gezegenlerinin bir illüstrasyonunu 
paylaştı. Bilim insanları, güneş sisteminin dışında insan yaşamının mümkün olduğu
birden fazla gezegen keşfettiklerini duyurdu. Yeni keşif, Dünya dışında yaşam
arayışı için dönüm noktası olabilir. İngiltere'deki Cambridge Üniversitesi nden 
araştırmacıların Hycean adını verdikleri gezegenler, okyanuslarla çevrili ve 
hidrojen zengini bir atmosfere sahip. Gezegenlerden bazılarının bir yanı devamlı 
olarak karanlık, diğer yanı da aydınlık. Yıldızlara yakın oldukları için insan 
yaşamının yalnızca karanlık tarafta mümkün olacağı düşünülüyor.

Bilim insanları uzun süredir yaşama uygun Dünya gibi başka gezegenlerin izini 
sürüyordu. Çoğunlukla da Dünya ile boyutları, kütlesi, sıcaklığı ve atmosfer 
bileşimi aynı olan gezegenleri bulmaya çalıştılar. Cambridge Üniversitesi 
astronomi uzmanları ise yaptıkları son çalışmalar sonucu yarıçapı Dünya'dan 
iki kat fazla, kütlesi de sekiz kat fazla olan ve "mini-Neptün" olarak 
niteledikleri gezegen formunda da yaşamın mümkün olabileceğini keşfettiler.
İngiltere de yayımlanan Guardian gazetesinin haberine göre uzmanlar, 
önümüzdeki iki ya da üç yıl içinde yaşanabilir gezegenlerin türlerini yeniden
düşünmemiz sonucu güneş sistemimiz ötesinde yaşam belirtilerini tespit
edebileceğimize inanıyor.

Hycean ismi verilen yaşanabilir gezegenler grubu, sıcak, okyanusla kaplı ve
hidrojen zengini de bir atmosfere sahip. Dünya benzeri gezegenlere oranla 
bu tip gezegenler sayıca daha fazla ve gözlemlenmeleri de daha kolay.
K2-18b olarak bilinen ve mini-Neptün adı verilen gezegen, bunlardan 
sadece bir tanesi. Guardian a konuşan araştırmanın yürütücülerinden 
Cambridge Üniversitesi'nden Dr. Nikku Madhusudhan, Hycean gezegenlerini 
hidrojen zengini atmosfere sahip su dünyaları olarak tanımlıyor. 
Madhusudhan, bu tür gezegenleri bulmaya odaklanmanın Dünya nın ötesinde 
yaşam arayışını da hızlandırabileceğini söylüyor.

Madhusudhan ayrıca, NASA nın Kasım ayında uzaya fırlatması beklenen James
Webb Uzay Teleskobu nun da desteğiyle önümüzdeki iki ya da üç yılda ilk 
biyolojik göstergeleri keşfedebileceklerini belirtiyor. Dünya benzeri 
küçük gezegenlerin atmosfer özelliklerinin , güneş benzeri yıldızlara 
yakın olmaları nedeniyle, yaşam belirtileri keşfetmeyi zorlaştırdığına 
dikkat çekiyor. Ortalama atmosfer sıcaklığı 200 santigrat dereceye ulaşan 
bu gezegenlerin yarıçapları Dünya'dan iki kat daha büyük ve kütleleri de 
10 kat daha fazla.

Büyük gezegenler Dünya boyutlarındaki diğerlerine oranla daha kolay
bulunabiliyor. Astrophysical Journal dergisinde yayımlanan makalelerinde 
Cambridge Üniversitesi araştırma ekibi, bu gezegenlerin kütlesinin 
yüzde 90 ının su olduğunu belirtti. Ancak ekibin karanlık hycean 
adını verdikleri ve sürekli karanlık olan taraf dışında yaşam mümkün 
olmayabilir. Bunun nedeni, gezegenlerin kendi yıldızlarına çok 
yakın olması ve aydınlık olan tarafın da yaşamın mümkün olmayacağı kadar
fazla sıcak olması.

Yani eğer burada bir yaşam kurmak isteseydik, gezegenlerin su katmanı 
ile kaplı olması nedeniyle suda yaşam şekline uyum sağlamamız gerekirdi.
Madhusudhan, az miktarda da olsa mikrobiyal yaşamın buralarda mümkün
olduğunu, zaten Dünya'daki yaşamın da aynı şekilde başladığını da vurguluyor.


Meteoroloji den yapılan son hava durumu tahminlerine göre, İstanbul un
Avrupa Yakası, Muğla, Afyonkarahisar, Antalya'nın iç kesimleri, Adana,
Osmaniye, Hatay, Kahramanmaraş ve çevreleri ile Doğu Karadeniz 
sağanak yağışlı. Marmara ve Kuzey Ege'deki kuvvetli rüzgar etkisini
sürdürmeye devam ediyor.

Meteoroloji Genel Müdürlüğü tarafından yapılan son değerlendirmelere
göre: Ülkemizin kuzey, iç ve batı kesimlerinin parçalı ve yer yer çok
bulutlu, Doğu Karadeniz kıyıları, Kırklareli, İstanbul Avrupa Yakası nın
kuzey ve batısı, Afyonkarahisar, Antalya nın iç kesimleri, Muğla nın kuzeyi,
Osmaniye, Adana nın kuzeyi,Hatay ın batısı, Artvin, Erzurum, Kars ve
Ardahan çevrelerinin sağanak ve gök gürültülü sağanak yağışlı, diğer
yerlerin az bulutlu ve açık geçeceği tahmin ediliyor.

Hava sıcaklıklarının kuzey ve iç kesimlerde mevsim normallerinin 2-6
derece altında, diğer yerlerde mevsim normalleri civarında seyredeceği 
tahmin ediliyor. Rüzgarın genellikle kuzeyli yönlerden, Akdeniz kıyıları 
ile Güneydoğu Anadolu'da batı ve güneybatılı yönlerden hafif, ara sıra 
orta kuvvette Marmara, Kuzey Ege ve Batı Karadeniz kıyılarında kuzey ve 
kuzeydoğulu yönlerden kuvvetli, yer yer fırtına (40-80 km/sa) şeklinde 
esmesi bekleniyor.

Kuvvetli Rüzgar ve Fırtına Uyarısı: Rüzgarın; Marmara ve Kuzey Ege ile 
Batı Karadeniz kıyılarında kuzey ve kuzeydoğu yönlerden kuvvetli ve 
yer yerfırtına (40-80 km/sa) şeklinde esmesi beklendiğinden ağaç
ve direk devrilmesi, çatı uçması ve ulaşımda aksamalar gibi olumsuzluklara 
karşı dikkatli ve tedbirli olunması gerekmektedir. 

Parçalı zamanla batısı çok bulutlu, Avrupa Yakası nın kuzey ve batısı sağanak yağışlı
Parçalı ve az bulutlu. Az bulutlu ve açık. Az bulutlu ve açık, zamanla parçalı 
ve çok bulutlu, öğle saatlerinden sonra iç kesimleri yerel sağanak ve 
gök gürültülü sağanak yağışlı. Parçalı bulutlu. Parçalı ve çok bulutlu, 
aralıklı sağanak yağışlı. Parçalı bulutlu, zamanla çok bulutlu ve sağanak yağışlı
Az bulutlu ve açık.
   